# Package.json

L'installazione di un pacchetto node comporta la creazione del file `package.json`, `package-lock.json` e la directory `node_modules`. Il `package.json` è un file importante per un progetto node, contiene tutte le informazioni necessaria allo sviluppo del progetto e alle dipendenze esterne.

Per creare correttamente un progetto node si utilizza lo script `npm init` o `npm init -y`

- `npm init`: chiede all'utente una serie di informazioni di progetto e crea il `package.json`
- `npm init -y`: crea un `package.json` con valori di default.

Lancia lo script `npm init` o `npm init -y` e apri il `package.json`,

```json
//package.json
{
  "name": "code",
  "version": "1.0.0",
  "description": "",
  "main": "index.js",
  "scripts": {
    "test": "echo \"Error: no test specified\" && exit 1"
  },
  "keywords": [],
  "author": "",
  "license": "ISC"
}
```

A questo punto il progetto node è inizializzato correttamente e puoi passare alla creazione di file o scaricare pacchetti da npm.  

## Package-lock.json

Nel `package-lock.json` sono memorizzate le versioni esatte dei pacchetti utilizzate dal progetto, vediamo quando può essere utile. 
Supponi di installare lodash. Nel `package.json` troverai il pacchetto installato tra le `dependecies`

```json
{
  "dependencies": {
    "lodash": "^4.17.21"
  }
}
```

La nomenclatura `^xx.xx.xx` indica che la versione del pacchetto può essere `xx.xx.xx` o superiore.

All'interno del `package-lock.json` trovi la versione esatta:

```json
"node_modules/lodash": {
  "version": "4.17.21",
  "resolved": "https://registry.npmjs.org/lodash/-/lodash-4.17.21.tgz",
  "integrity": "sha512-v2kDEe57lecTulaDIuNTPy3Ry4gLGJ6Z1O3vE1krgXZNrsQ+LFTGHVxVjcXPs17LhbZVGedAJv8XZ1tvj5FvSg=="
}
```

Immagina adesso che il tuo progetto abbia diversi pacchetti e che sia in sviluppo da molto tempo. Finchè mantieni il `package-lock.json` le versioni rimangono quelle relative all'ultima volta che il pacchetto è stato installato. I pacchetti su npm tuttavia sono in constante aggiornamento quindi è probabile che installando nuovamente determinati pacchetti le versioni si aggiornino. Ora, se tu dovessi cancellare il `package-lock.json` e reinstallare tutti i pacchetti, verrebbero installate le ultime versioni. Nella maggior parte dei casi aggiornare un pacchetto o più pacchetti non rappresenta un problema ma in alcuni casi specifici potrebbe diventarlo dal momento che possono essere utilizzate delle vecchie sintassi considerate `deprecated` e, a volte, potrebbe compromettere il funzionamento del software. Il `package-lock.json` garantisce che l'installazione dei pacchetti sia relativa alla specifica versione riportata all'interno dello stesso. Quindi, al fine di ricostruire esattamente l'ambiente di sviluppo di un particolare progetto è necessario avere soltanto il `package.json` e il `package-lock.json`. La directory `node_modules` non è importante dal momento che con `npm i`, per mezzo del `package.json` e `package-lock.json` verrebbe esattamente ricostruita. Se il tuo progetto è sottoposto a versionamento (git, svn) la cartella `node_modules` va esclusa dai file da committare.
 
## Qualche dettaglio in più sulle versioni

Ogni pacchetto è rappresentato da un numero di versione che comprende tre cifre: `x.y.z`

- `x`: **major update**, aggiornamenti importanti. Potrebbero compromettere l'intera struttura del pacchetto ed essere non retrocompatibili
- `y`: **minor update**, aggiornamenti minori. Potrebbero aggiungere funzionalità aggiuntive anche non completamente testate o risolvere alcuni bugfix ma garantiscono retrocompatibilità a parità di minor update
- `z`: **patch**, bug fix, aggiornamenti minimi. Non compromettono la stabilità del pacchetto

```bash
x.y.z
| | |
| | patch
| minor update
major update
```
