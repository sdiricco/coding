# Globals

In node non esiste nè l'oggetto `window` nè l'oggetto `document`. Queste globali sono interpretate solo dalle web api del browser.

In node alcuni oggetti locali sono:

- `__dirname`: percorso alla directory corrente
- `__filename`: percorso al file corrente
- `module`: informazioni sul modulo corrente
- `process`: informazioni sull'ambiente di esecuzione

Tutti gli oggetti globali li trovi su [Globals](https://nodejs.org/api/globals.html)

# Moduli

I moduli sono pacchetti di codice javascript che permettono di organizzare ed estendere le funzionalità del software.
Node presenta svariati moduli `built-in` che possono essere richiamati ed utilizzati. E' pratica comune inoltre scrivere moduli per oganizzare il codice a seconda delle funzionalità. In questo caso i moduli saranno semplicemente dei file Javascript organizzati a nostro piacimento. Infine è possibile estendere le funzionalità standard offerte da node attraverso l'utilizzo di pacchetti esterni scaricabili attraverso [npm](https://www.npmjs.com/), Node Package Manager.

- moduli `built-in`: inclusi in node
- moduli interni: privati, creati e utilizzati all'interno del codice
- moduli esterni: pubblici, scaricabili tramite npm.

