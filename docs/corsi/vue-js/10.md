# Template in Vue.js

Vue mette a disposizione una serie di direttive predefinite grazie alle quali siamo in grado di controllare quali elementi devono essere mostrati o rimossi/nascosti al verificarsi di una determinata condizione.

Le direttive sono:

- `v-if`, `v-else`, `v-else-if`: aggiunge o rimuove uno o più elementi dal DOM a seconda che l'espressione passata come valore sia equiparabile al valore true o false.
- `v-show`: come `v-if` può essere usata per mostrare o nascondere un elemento in base ad un'espressione passata come valore, ma non può essere accompagnata dalle direttive `v-else-if` e `v-else`. Rispetto alla direttiva `v-if`, `v-show` usa la proprietà CSS **display** per mostrare o nascondere un elemento e non può essere applicata sugli elementi di tipo `<template>`
- `v-for`: usata per mostrare sullo schermo più elementi simili partendo dalle informazioni contenute in un oggetto o in un array

