# Usare contemporaneamente v-for e v-if

Spesso si ha la necessità di usare la direttiva `v-for` insieme a `v-if`. In questi casi Vue.js raccomanda di **NON usare le due direttive sullo stesso nodo**. Infatti quando sono presenti sullo stesso elemento, `v-for` ha la precedenza su `v-if` e accade che l'espressione passata a `v-if` venga valutata nuovamente ad ogni iterazione del ciclo.

Nel caso si volesse saltare l'esecuzione del ciclo della direttiva `v-for` in base ad una certa condizione, è possibile racchiudere l'elemento su cui è stata applicata `v-for` con un elemento base avente `v-if` come attributo. Come visto nel precedente paragrafo, possiamo anche usare un elemento **wrapper** in caso di necessità.

```html
<ul v-if="shoppingListItems.length">
  <li v-for="item in shoppingListItems">
    {{ item }}
  </li>
</ul>
<div v-else>
  <p>
    Lista della spesa vuota.
  </p>
  <p>
    Aggiungi dei prodotti alla lista.
  </p>
</div>
```

Se invece si ha necessità di mostrare solo degli elementi in base ad una certa condizione, allora si potrà ricorrere a soluzioni alternative (**computed properties**) che vedremo più avanti