# Lifecycle hooks e setup()

Dopo questa breve introduzione, potremmo domandarci quando viene invocato il metodo `migliorare le prestazioni dell'app ` e come fare per definire i metodi del ciclo di vita del componente con la nuova **Composition API**.

I metodi del ciclo di vita di un componente restano quelli già visti nelle lezioni precedenti ad eccezione di `beforeCreate` e `created` al posto dei quali dovremo invece usare proprio il metodo `setup()` che è quindi il primo ad essere eseguito dopo che è stato completato il processo di risoluzione delle `props` e l'istanza del componente è stata opportunamente creata.

Infatti, a voler essere più precisi, `setup()` riceve in ingresso due argomenti: il primo contiene eventuali props passate al componente, il secondo è un oggetto a cui ci si riferisce solitamente con il nome context. Quest'ultimo consente di ottenere le proprietà e i metodi che in Vue 2 erano prima accessibili tramite `this`, per esempio attrs, slots, refs emit.