# Composizione di componenti con gli Slot

Nelle precedenti lezioni abbiamo visto come passare delle informazioni ad un componente tramite le cosiddette `props` che rappresentano infatti un mezzo di comunicazione attraverso il quale un componente padre trasferisce dati agli immediati discendenti presenti nel suo template.

Nel template di un componente è anche possibile aggiungere dei segnaposto in cui iniettare qualsiasi tipo di contenuto quando il componente viene utilizzato nel template di un altro componente padre.

Infatti, nel linguaggio HTML standard posizioniamo fra i tag di apertura e chiusura di certi elementi i loro diretti discendenti che, allo stesso modo, possono avere altri elementi figli.

```html
<div>
  <h2>Giuseppe Verdi</h2>
  <p>Front-end Developer and Web Designer</p>
</div>
```

Vogliamo ottenere lo stesso risultato per i componenti Vue da noi definiti.

Vue fornisce l'elemento:

```html
<slot></slot>
```

grazie al quale potremo indicare in quale punto del template di un componente vogliamo ritagliare uno spazio riservato agli elementi  iniettati dall'esterno.

```html
// App.vue
<template>
  <!-- Elementi inseriti fra i tag di apertura e chiusura -->
  <!-- del componente Card -->
  <Card>
    <img src="http://source.unsplash.com/26vBUtlufFo/96x96" alt="immagine profilo">
    <div>
      <h2>Giuseppe Verdi</h2>
      <p>Front-end Developer & Web Designer</p>
    </div>
  </Card>
</template>

<script>
import Card from './Card.vue';

export default {
  name: 'App',
  components: {
    Card
  }
}
</script>
```

```html
// Card.vue
<template>
  <div class="card-container">
    <slot></slot>
  </div>
</template>

<style scoped>
.card-container {
  max-width: 480px;
  min-height: 64px;
  border-radius: 16px;
  padding: 1.5rem;
  box-shadow: 0px 4px 8px hsla(0, 0%, 0%, .14);
  background-color: #fff;
  font-family: 'Poppins', Arial, Helvetica, sans-serif;
  display: flex;
  align-items: center;
}

h2 {
  color: hsl(206, 100%, 21%);
  margin: 0;
}

p {
  color: hsl(206, 15%, 54%);
  margin: .2rem 0 0;
}

img {
  border-radius: 50%;
  margin-right: 1.5rem;
  width: 96px;
  height: 96px;
}
</style>    
```

Il componente `<Card>` può quindi essere visto come un contenitore all'interno del quale inseririamo successivamente gli elementi predefiniti o personalizzati che preferiamo.

Nell'esempio appena mostrato, abbiamo anche abbozzato delle regole CSS per evidenziare il fatto che queste vengono comunque applicate agli elementi disposti fra i tag di apertura e chiusura del componente `<Card>` anche se utilizziamo l'attributo scoped sul tag `<style>` presente nel file `Card.vue`