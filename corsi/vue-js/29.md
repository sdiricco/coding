# Vue cli - template

La sezione <template> consente di definire la struttura di un componente utilizzando il linguaggio HTML. In alternativa possiamo usare un'estensione di quest'ultimo, come Pug, specificando l'opportuno attributo lang="pug". Prima della versione 3 di Vue.js non è consentito avere più di un elemento base nei template. Per questo motivo due o più elementi adiacenti devono essere inseriti in un solo elemento base come mostrato sotto.

```html
<template>
<div>
  <div>1</div>
  <div>2</div>
</div>
</template>
```

La logica di un componente sarà racchiusa fra tag `<script>`. In questo caso **è possibile sostituire Javascript con TypeScript** specificando l'attributo `lang="ts"` sull'elemento `<script>`. Sempre tra i tag `<script>` possiamo importare altri componenti o funzioni esterne. Esportiamo poi un oggetto di opzioni del tutto identico a quello che nelle precedenti lezioni abbiamo passato al metodo `Vue.component()`.

Rispetto all'approccio visto in esempi passati, abbiamo un elemento `<style>` nel quale andremo a specificare delle regole CSS. La loro visibilità può essere ristretta al singolo componente attraverso l'attributo scoped. In questo modo le regole CSS avranno valore solo per il singolo componente e non influenzeranno minimamente neanche i componenti discendenti.

Sempre tramite l'attributo `lang` è possibile indicare che si ha intenzione di utilizzare un preprocessore come **SASS** o **Less** oppure uno strumento come **PostCSS**.

Vue CLI permette di lavorare con i file con estensione `.vue` occupandosi di tutte le operazioni di elaborazione e compilazione. Possiamo anche visualizzare un solo file grazie ad una funzione che prende il nome di Instant Prototyping per la quale dovremo però installare un package aggiuntivo.

Procediamo quindi con l'installazione e vediamo come visualizzare un'anteprima del file creato sopra nel browser. Per questo motivo apriamo la shell dei comandi ed installiamo i package necessari.

```bash
npm install -g @vue/cli @vue/cli-service-global
```

A questo punto possiamo visualizzare il contatore visto in precedenza spostandoci nella cartella in cui è presente il file `Counter.vue` ed eseguendo il seguente comando.


```bash
vue serve Counter.vue
```