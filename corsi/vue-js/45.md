# Mantenere lo stato dei componenti dinamici con <keep-alive>

Evidenziamo un problema dei componenti dinamici.

I componenti inseriti nel DOM tramite l'elemento <component> vengono distrutti e ricreati ogni volta che si passa da uno all'altro. **Questo tipo di comportamento può causare delle conseguenze inaspettate nel caso di componenti che mantengono uno stato interno**.

Per risolvere questo tipo di inconvenienti è possibile racchiudere l'elemento `<component>` all'interno dell'elemento `<keep-alive>` come mostrato sotto.

```html
<div class="component-wrapper">
  <keep-alive>
  <component :is="visibleComponent"></component>
  </keep-alive>
</div>
```

```html
<template>
  <div>
    <p>Component 3</p>
  </div>
</template>

<script>
export default {
  name: 'Component3',
  activated() {
    console.log('Component3 activated');
  },
  deactivated() {
    console.log('Component3 deactivated'); 
  }
}
</script>
```

Abbiamo definito i due Lifecycle hooks `activated()` e `deactivated()`. Questi valgono solo per i componenti dinamici racchiusi in `<keep-alive>`. Il primo metodo viene invocato quando il componente viene attivato ed è quindi visibile, il secondo al contrario è eseguito quando il componente viene disattivato per cedere posto ad un altro componente.