# Esempio di applicazione in Vuex pt6 - moduli vuex

L'esempio appena visto è piuttosto semplice e lo stato dell'applicazione è definito tramite due sole proprietà.

Al crescere della complessità, l'oggetto che definisce lo store Vuex rischia di diventare eccessivamente affollato e difficile da leggere.

Vuex permette però di migliorare l'organizzazione dello store attraverso i **Moduli**. Possiamo allora ristrutturare il nostro esempio creando all'interno della cartella store una directory `modules` con due file `loading.js` e `randomNumber.js` in cui andremo a definire due moduli separati per la gestione di `loading` e `num`.

```sh
tree store                                       
store
├── index.js
└── modules
    ├── loading.js
    └── randomNumber.js

1 directory, 3 files
```

Nel file `index.js` importiamo i due moduli Vuex apppena creati e li inseriamo nell'oggetto `modules` che usiamo per la configurazione dello store.

```js
import Vue from 'vue';
import Vuex from 'vuex';

import loadingModule from '@/store/modules/loading.js';
import randomNumberModule from '@/store/modules/randomNumber.js';

Vue.use(Vuex);

export default new Vuex.Store({
  modules: {
    loadingModule,
    randomNumberModule
  }
});
```

Ciascun modulo può avere un proprio oggetto **state**, **mutations**, **actions** e **getters** o addirittura altri moduli.

All'interno del modulo, il primo argomento passato a **Mutations** e **Getters** è l'oggetto **State** locale del modulo stesso.

I Getters ricevono inoltre un terzo argomento, ovvero `rootState` che rappresenta lo stato base dello store e permette di accedere a proprietà all'esterno dello stato locale.

```js
const myModule = {
  // ...
  getters: {
    getterExample (state, getters, rootState) {
      // ...
    }
  }
}
```

Per le **Actions** viene invece aggiunta una proprietà `rootState` all'oggetto `context`.

```js
const myModule = {
  // ...
  getters: {
    actionExample (context) {
      // Possiamo accedere alle proprietà
      // context.rootState per lo stato base
      // context.state per lo stato locale
      // context.commit per lanciare una mutazione
    }
  }
}
```

Tornando al nostro esempio riportiamo di seguito il contenuto dei file `loading.js` e `randomNumber.js`

```js
export default {
  state: () => ({
    loading: false
  }),
  mutations: {
    SET_LOADING(state, value) {
      state.loading = value;
    }
  }
};
```

Per la proprietà `state` abbiamo usato una funzione. Ciò permette di riutilizzare eventualmente il modulo in diversi store. Nel nostro caso avremmo potuto utilizzare anche un semplice oggetto, ma bisogna ricordare che se `state` è un oggetto, un'unica istanza viene condivisa fra più store.


```js
import { getRandomNumber } from '@/services/RandomNumberService.js';

export default {
  state: () => ({
    num: 0
  }),
  mutations: {
    SET_NUM(state, value) {
      state.num = value;
    },
    INCREMENT_NUM(state, increment) {
      state.num += increment;
    },
    DECREMENT_NUM(state, decrement) {
      state.num -= decrement;
    }
  },
  actions: {
    async getNewRandomValue({ commit }, { min = 0, max = 1 }) {
      let number;
      commit('SET_LOADING', true);
      try {
        const response = await getRandomNumber();
        number = response.number;
      } catch (error) {
        number = Math.random();
      } finally {
        number = Math.round(number * (max - min)) + min;
        commit('SET_NUM', number);
        commit('SET_LOADING', false);
      }
    },
    incrementValue({ commit }, increment) {
      commit('INCREMENT_NUM', increment);
    },
    decrementValue({ commit }, decrement) {
      commit('DECREMENT_NUM', decrement);
    }
  }
};
```

Per il secondo modulo notiamo che eseguiamo direttamente la **Mutation** `SET_LOADING` dell'altro modulo

Ciò è possibile perché, in presenza di moduli, il comportamento predefinito prevede di definire comunque **Actions**, **Mutations** e **Getters** nel namespace globale. **Questo significa che se lanciamo una certa Action o eseguiamo una Mutation, tutte le Action o Mutation con quel nome verranno eseguite anche se sono all'interno di moduli diversi**.

Dopo aver ristrutturato lo store Vuex suddividendolo in moduli, dovremo apportare delle modifiche ai componenti per poter accedere alle proprietà dello **state**. Infatti se prima la proprietà `num` era direttamente accessibile tramite `state.num`, ora farà parte del modulo `randomNumberModule` e dovremo quindi usare `state.randomNumberModule.num`.

Riportiamo allora di seguito il codice dei componenti aggiornati in cui abbiamo dovuto modificare solo le sezioni relative alla funzione `mapState()`.

```html
// file: App.vue
<template>
  <div id="app">
    <div class="counter-wrapper">
      <transition name="fade" mode="out-in">
        <LoadingSpinner v-if="isLoading" color="hsl(188, 58%, 62%)" />
        <CounterDisplay v-else />
      </transition>
    </div>
    <div class="btn-wrapper">
      <CounterButtons />
    </div>
  </div>
</template>

<script>
import { mapState } from 'vuex';
import CounterDisplay from '@/components/CounterDisplay.vue';
import CounterButtons from '@/components/CounterButtons.vue';
import LoadingSpinner from '@/components/LoadingSpinner.vue';

export default {
  name: 'App',
  components: {
    CounterDisplay,
    CounterButtons,
    LoadingSpinner
  },
  computed: mapState({
    // accediamo alla proprietà del modulo
    isLoading: (state) => state.loadingModule.loading
  })
};
</script>
```

```html
<template>
  <span class="value-container">{{ num }}</span>
</template>

<script>
import { mapState } from 'vuex';

export default {
  name: 'CounterDisplay',
  computed: mapState({ num: (state) => state.randomNumberModule.num })
};
</script>
```

```html
<template>
  <div class="btn-container">
    <button
      :disabled="disabled"
      class="btn btn--rnd"
      title="Decrementa il valore"
      @click="decrementValue(1)"
    >
      -
    </button>
    <button
      @click="getNewRandomValue(range)"
      class="btn btn--primary"
      title="Genera un nuovo numero casuale"
    >
      rigenera numero
    </button>
    <button
      class="btn btn--rnd"
      title="Incrementa il valore"
      @click="incrementValue(1)"
    >
      +
    </button>
  </div>
</template>

<script>
import { mapState, mapActions } from 'vuex';

export default {
  name: 'CounterButtons',
  data() {
    return {
      range: {
        min: 10,
        max: 500
      }
    };
  },
  computed: mapState({
    disabled: (state) => state.randomNumberModule.num <= 0
  }),
  methods: mapActions([
    'getNewRandomValue', 
    'incrementValue', 
    'decrementValue'
  ])
};
</script>
```

Notiamo che per il componente `CounterButtons` abbiamo dovuto solo modificare la sezione relativa alla funzione `mapState()`. Per quanto riguarda le **Actions** ricordiamo che hanno visibilità globale e quindi non è necessario apportare alcun cambiamento.


