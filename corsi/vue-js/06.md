# Modificatore di eventi

I modificatori di eventi rappresentano un modo alternativo e più veloce per semplificare la definizione dei metodi dell'istanza.

Capita piuttosto frequentemente di dover invocare `event.preventDefault()` all'interno di un metodo. Il caso tipico è per bloccare il normale invio di un form ed eseguire invece delle chiamate AJAX.

```html
<!-- usiamo il modificatore .prevent invece di invocare -->
<!-- event.preventDefault() nel metodo handleFormSubmission() -->
<form @submit.prevent="handleFormSubmission"></form>
```

Altri modificatori sono:

- `.stop`: svolge la stessa funzione di `event.stopPropagation()`
- `.once`: consente di attivare un evento una sola volta
- `.self`: invoca la funzione che gestisce l'evento solo se `event.target` coincide con l'elemento su cui è applicata la direttiva `v-on`. Vengono scartati gli eventi che si propagano dagli elementi discendenti


E' possibile concatenare più modificatori

```html
<!-- concatenare i modificatori -->
<a @click.stop.prevent="handleClick"></a>
```